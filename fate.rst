.. contents:: Öde - Kortfattad version


==============
Skapa karaktär
==============


Aspekter::
   Beskriver vem karaktären är

Färdigheter::
   Beskriver karaktärens expertiser

Stunt::
   Anmärkningsvärda förmågor som karaktären har

Stress::
   Karaktärens förmåga att hålla sig lugn och fortsätta agera

Konsekvenser::
   Skador, fysiska såväl som psykiska, som karaktären kan utstå

Påfyllning::
   Mått på karaktärens narrativa förmåga, dvs hur bra karaktären kan bidra till berättelsen

Karaktärens persondetaljer::
   Personlig information om karaktären

Aspekter
========

En aspekt är en kort mening som beskriver vem karaktären är eller vad som är viktigt för karaktären. Det kan innefatta

- karaktärens fysiska eller mentala kvaliteter
- bakgroundshistoria
- träning
- relationer
- viktiga föremål

Aspekter är alltid sanna per definition. Om en aspekt säger att karaktären är en lönnmördare med föraningar, så får han föraningar som lönnmördare.

Aspekter används också under spelets gång för att ändra på berättelsen. Den ger dig möljighet att förbättra tärningsslag och att etablera fakta om världen. Slutligen, aspekter kan ge dig ödespoäng om de ger karaktären komplikationer. Av den anledningen är bra aspekter tveeggade, de kan både användas för positiva saker som att förbättra tärningsslag såväl som negativa för att göra livet mer komplicerat men samtidigt ge ödespoäng.

Karaktären börjar med fem aspekter: Två övergripande aspekt, problem, relation, och två fria aspekter. Börja med den övergripande aspekten.

Övergripande aspekt::
   En övergripande aspekt ger en bred beskrivning av karaktären och ska täcka de vitala delarna. Tänk dig att du med en kort mening ska sammanfatta för någon annan vem din karaktär är.

Problem::
   Nästa aspekt är problem, något som gör livet för karaktären något mer komplicerat. Det kan vara en personlig svaghet, familjeproblem eller besvärliga åtaganden. Välj något som du känner blir roligt att spela! Kom också ihåg att de bästa aspekterna är tveeggade och det gäller även problemaspekter. Något som normalt sett kan vara ett problem, kan i vissa fall visa sig vara en fördel.

Relationer::
   Relationer beskriver din relation till en annan karaktär i spelgruppen. De kan känna varandra sedan länge, eller nyss träffats.

   En god relationsaspekt bör innehålla en hint av konflikt. Det innebär inte att de är öppet fientliga mot varandra, men relationen bör inte bara vara en dans på rosor. Ett exempel kan ju vara nidbilden av ett gammalt par med deras kärleksfulla gnabbande.

   Om du vill kan du välja att vänta med att beskriva relationsaspekten tills du har bättre kunskap om hur de andra karaktärerna ser ut.

Fria aspekter::
   De sista två aspekterna kan vara vad som helst. Välj något som utvecklar din karaktär på ett sätt som gör spelet roligare eller får karaktären att bättre passa in i världen.

Färdigheter
===========

Aspekterna berättar **vem** din karaktär är, men färdigheterna berättar **vad** de kan göra. Varje färdighet berättar om en ganska bred färdighet som karaktären har lärt sig eller har talang för. En karaktär som har Stjäla kan, till viss grad, utföra allt som relaterar till att stjäla - kartlägga ett ställe för att förbereda för ett inbrott, gå förbi säkerhet, ficktjuveri och dyrka upp lås.

Varje färdighet har en nivå. Ju högre nivå desto bättre kan karaktären färdigheten. Överlag beskriver färdigheterna vad karaktären excellerar inom, vad karaktären är helt okej på och vad karaktären inte är så duktig på.

När du skapar karaktären väljs färdighetsnivåer med följande pyramid:

- En färdighet på nivå Utmärkt (+4)
- Två färdigheter på nivå God (+3)
- Tre färdigheter på nivå Hyffsad (+2)
- Fyra färdigheter på nivå Ordinär (+1)
- Alla andra färdigheter på Medioker (0)

.. list-table:: Färdighetsnivåer
   :header-rows: 1

   * - Nivå
     - Adjektiv
   * - +8
     - Legendarisk
   * - +7
     - Episk
   * - +6
     - Fantastisk
   * - +5
     - Superb
   * - +4
     - Utmärkt
   * - +3
     - God
   * - +2
     - Hyffsad
   * - +1
     - Ordinär
   * - 0
     - Medioker
   * - -1
     - Dålig
   * - -2
     - Hemsk
   * - -3
     - Katastrofisk
   * - -4
     - Skrämmande

Färdigheterna
-------------

- Akademi
- Sport
- Stjäla
- Kontakter
- Hantverk
- Bedraga
- Rida/köra vagn
- Empati
- Slåss
- Undersöka
- Mysticism
- Uppmärksamma
- Kroppsbyggnad
- Provocera
- Kontakt
- Resurser
- Skjuta
- Smyga
- Vilja

Akademi::
   Alldaglig, vardagliga kunskaper och utbildningar inom historia, vetenskap och medicin. Akademiska stunt handlar i allmänhet om specialistområden och medicinska kunskaper.

Sport::
   Mått på hur fyfiskt duglig man är. Sportstunt fokuserar på rörelse - springa, hoppa, parkour och undvika attacker.

Stjäla::
   Kunskap och förmåga att undvika säkerhetssystem, ficktjuveri och allmänna stölder. Stunt inom stjäla ger bonus på olika områden när man ska begå brott, från planering till exekvering och flykt.

Kontakter::
   Att ha de rätta kontakterna och känna de rätta människorna som kan vara till hjälp. Kontaktstunt ger dig allierade och ett informationsnätverk varhän du beger dig i världen.

Hantverk::
   Förmågan att bygga och ha sönder maskinerier, bygga apparater och föremål. Inkluderar sådant som rustningssmide, svärdssmide, snickeri och andra hantverk. Ger även förmågan att hitta på improviserade lösningar för praktiska problem med maskinerier och föremål. Hantverksstunt ger dig möjligheten att ha den rätta prylen tillhands, bonus på att bygga eller ha sönder saker, och rätt att använda hantverk för att förbättra färdigheter som stjäla och akademi under de rätta förutsättningarna.

Bedraga::
   Kunna ljuga och luras med självsäkerhet. Bedragastunt förbättrar färdigheten för viss typ av lögner eller hjälper till att hitta på falska identiteter.

Rida/köra vagn::
   Kunna utföra avancerade manövrar till häst eller annat riddjur, köra vagn när man är jagad eller strida från hästryggen. Ridastunt kan vara specialmanöver eller speciell typ av riddjur.

Empati::
   Förmågan att göra en korrekt bedömning av någons sinnesstämning och avsikter. Empatisk stunt kan vara att bedöma en folksamling, genomskåda lögner eller hjälpa andra att återhämta sig från psykiska problem.

Slåss::
   Närstrid med eller utan vapen. Stunt med slåss kan vara specialvapen eller specialla tekniker.

Undersöka::
   Avsiktligt och noggrannt studera och lista ut mysterier. Används för att knyta ihop ledtrådar eller rekonstruera brottsplatser. Stunt på undersöka hjälper till att ge en briljant slutsats eller foga ihop information snabbare.

Mysticism::
   Specialiserad, hemlig eller mystisk kunskap som inte omfattas av akademi. Detta inkluderar kunskap om magi såväl som att kunna kasta besvärjelser.

Uppmärksamma::
   Vara uppmärksam på omgivningen, upptäcka fara och vara allmänt uppmärksam. Stunts på uppmärksam vässar dina sinnen, förbättrar din reaktionshastighet eller gör det svårare att smyga sig på dig.

Kroppsbyggnad::
   Råstyrka och stryktålighet. Stunt på kroppsbyggnad ger dig övermänsklig styrka och förmåga utöver det vanliga att ta emot stryk. Hög kroppsbyggnad ger fler rutor för fysisk stress eller konsekvens.

Provocera::
   Att få folk ur balans för att få dem att göra det du vill. Det är hotande och manipulativt, inga positiva interaktioner. Stunt på provocera ger dig möjligheten att provocera folk till att göra något dumstristigt, få dem att bli aggressiva mot dig eller skrämmas.

Kontakt::
   Bygga förtroende och samförstånd, övertala folk att vilja hjälpa till. Stunt på kontakt låter dig att påverka en folksamling, improvisera relationer eller få nya kontakter.

Resurser::
   Ger dig tillgång till materiella ting, inte bara pengar eller direkt ägarskap. Det kan vara att låna från vänner eller organisationer. Stunt på resurser ger dig möjilgheten att använda resurser istället för kontakt eller kontakter eller extra fria åberopanden när du betalar för det bästa.

Skjuta::
   All form av avståndsvapen, kastvapen, bågar, armborst. Stunt på skjuta ger dig möjlighet att dra fram vapnet snabbt eller att alltid ha vapnet tillhands.

Smyga::
   Förbli osynlig, inte bli hörd eller fly undan när du behöver gömma dig. Stunt på smyga låter dig smälta in i omgivningen, gömma dig fullt synlig, eller utnyttja skuggor för att förflytta dig osedd.

Vilja::
   Mental styrka, kunna motstå frestelser och trauman. Stunt på vilja låter dig ignorera mentala konsekvenser, motstå mental dödsångest från okända krafter och behålla lugnet när andra försöker provocera. Hög vilja ger dig fler rutor på mental stress eller konsekvens.

Stunt
=====

Även om alla karaktärer har tillgång till alla färdigheter - även om en del är på Medioker (+0) nivå för de flesta av dem - har din karaktär några unika stunt. Stunt är coola tekniker, tricks eller utrustning som gör din karaktär unik och intressant. Där färdigheter handlar om breda kompetenser så 'r stunt specifika förmågor; de flesta ger dig bonus under speciella omständigheter eller låter dig göra något som andra karaktärer inte kan.

Din karaktär börjar med tre fria stunt. Du behöver inte bestämma dig för vad de ska vara från början utan du kan bestämma det under spelets gång. Du kan köpa en stunt genom att minska Återhämtning med ett, ner tills du bara har ett i Återhämtning kvar.

Författa stunt
--------------

Du författar dina egna stunt när du gör karaktären. Det finns i grunden två olika sorters stunt: Bonusstunt och regeländrande stunt.

Bonusstunt::
   Bonusstunt ger **+2 bonus** på när du använder en viss färdighet inom vissa givna ramar, typiskt viss handling eller speciella omständigheter.
   Skriv stunten enligt följande mönsker:
   Eftersom jag **[beskriv på vilket sätt du är fantastisk eller har cool utrustning]**, så får jag +2 när jag använder **[välj färdighet]** för att **[välj en: övervinna, få en fördel, attackera, försvara]** när **[beskriv en omständighet]**.
   Exempel: Eftersom jag **är en tränad lönnmördare**, så får jag +2 när jag använder **Slåss** för att **attackera** när **belysningen är dålig**.

Regeländrande stunt::
   Regeländrande stunt är en bred kategori som inkluderar bland annat:

   - Byta ut vilken färdighet du använder i en given situation. Till exempel, en forskare kan använda Akademi när han utför en ritual, när man normalt skulle ha använt Mysticism.
   - Använda en handling som färdigheten normalt inte används för. Till exempel att låta karaktären använda Smyga för att anfalla i ryggen från skuggorna, istället för att använda Slåss.
   - Ge karaktären någon annan form av bonus som är ungefär likvärdigt med +2 bonus. Till exempel när en tränad talare får en fördel med hjälp av Kontakt, så ger det en extra fri åberopande.
   - Ge karaktären möjlighet att deklarera em faktadetalj som alltid är sann. Till exempel, en överlevare har alltid överlevnadsutrustning som tändstickor på sig, även under osannolika förhållanden. Den här stunten gör att du inte behöver förklara i berättelsen hur det gick till.
   - Tillåt karaktären att göra ett specifikt regelundantag. Till exempel, en karaktär kan ha två till stressrutor eller en extra konsekvensruta.

   Skriv stunten enligt följande mönster:
   Eftersom jag **[beskriv på vilket sätt du är fantastik eller har cool utrustning]**, så kan jag **[beskriv den fantastiska förmågan]**, men bara **[beskriv en omständighet eller begränsning]**.
   Exempel: Eftersom jag **inte tror på magi**, så kan jag **ignorera effekterna av övernaturliga förmågor**, men bara **en gång per spelsession**.

Stress och konsekvenser
=======================

Stress och konsekvenser är hur din karaktär står emot fysiska och mentala påfrestningar under äventyren. Karaktärerna har åtminstone tree rutor för fysisk stress och tre rutor för mental stress. De får också en ruta var för milda, medelsvåra och svåra konsekvenser.

Din nivå i färdigheten Sport påverkar hur många fysiska stressrutor din karaktär har. Färdigheten Vilja gör motsvarande för mentala rutor. Se följande tabell:

.. table::
   :widths: auto

   ================================  =====================
   Sport/Vilja                       Fyisks/Mental Stress
   ================================  =====================
   Medioker (+0)                     [1][1][1]
   Ordinär (+1)                      [1][1][1] [1]
   Hyffsad (+2)                      [1][1][1] [1][1]
   God (+3) eller Utmärkt (+4)       [1][1][1] [1][1][1]
   Superb (5) eller högre            [1][1][1] [1][1][1] och en andra mild konsekvensruta speciellt för fysisk eller mental skada
   ================================  =====================

Du kommer att lära dig om hur stress och konsekvenser fungerar under spelets gång i `Att ta skada<#Att ta skada>`_.

Påfyllning
==========

Din påfyllning är det minsta antal ödespoäng som din karaktär börjar med inför varje spelsession. Din karaktär börjar med en påfyllning av 3.

Du börjar varje spelsession med minst påfyllning ödespoäng. Kom ihåg att hålla reda på hur många ödespoäng du hade till övers från förra spelsessionen. Om du hade mer ödespoäng än påfyllning så börjar din spelsession med vad du hade när förra spelsessionen avslutades.

Kalle tjänade ihop flera ödespoäng under dagens spelsession, vilket slutade med 5 ödespoäng. Hans påfyllning är 2, så Kalle börjar nästa spelsession med 5 ödespoäng. Maria avslutade samma spelsession med bara ett ödespoäng. Hennes påfyllning är 3, så hon börjar nästa spelsession med 3 ödespoäng.

Karaktärens persondetaljer
==========================

Ge din karaktär ett namn och en beskrivning, och diskutera hans eller hennes bakgrundshistoria med de andra spelarna. Om du inte beskrivit relationsaspekten än så är det tid att göra det nu.


==============================
Utföra handling, rulla tärning
==============================


När du spelar *Öde - Kortfattad version* kommer du att bestämma över de handlingar som din skapade karaktär utför, och därigenom bidra till handlingen i spelet. Rent generellt så är det spelledaren som berättar om världen och vad spelledarpersonerna gör, och spelarna som berättar om deras karaktärers handlande.

För att agera följa principen **berättelsen i första hand**: säg vad din karaktär försöker göra, *sedan* lista ut hur det ska gå till inom ramen för spelsystemet. Din karaktärs aspekter berättar vad de kan försöka göra och hjälper till att tolka resultaten. De flesta skulle inte ens försöka sig på akut kirurgi på en lemlästad allierad, men med en aspekt som etablerar en medicinsk bakgrund, så kan du försöka. Utan denna aspekt så är ditt bästa alternativ att köpa en liten stund för att få fram ett farväl. När du är osäker, rådfråga spelledaren och de andra runt bordet.

Hur vet du om du lyckas? Vanligtvis lyckas din karaktär med vad han eller hon försöka göra av den enkla anledningen att det varken är svårt eller någon som försöker göra det svårt. Men i svåra eller oförutsägbara situationer behöver du tärningen för att utröna hur det går.

När en karaktär vill utföra en handling behöver gruppen fundera över följande frågor:

- Vad hindrar det från att hända?
- Vad kan gå fel?
- På vilket intressant sätt kan det gå fel?

Om ingen har något har ett bra svar på någon av ovanstående fråga, så lyckas handlingen per automatik. Köra till flygplatsen kräver inget tärningsslag. I en desperat biljakt längs en motorväg till ett väntande plan jagad av cybernetiskt förstärkta bestar från en annan värld, är å andra sidan ett utmärkt tillfälle för att ta fram tärningarna.

När du utför en handling, följ dessa steg:

1. Berättelsen först: Berätta vad du försöker göra, *sedan* väljer du färdighet och handling som passar in.
2. Slå fyra tärningar.
3. Summera symbolerna på tärningarna: **+** betyder +1, **-** betyder -1, och blank betyder 0. Det ger ett spann från -4 till +4.
4. Addera ihop tärningsresultatet med färdighetsvärdet.
5. Modifiera tärningen genom att påkalla aspekter och utföra stunt.
6. Tala om vad slutresultatet blir, benämnd din ansträngning.

Svårighet och motstånd
======================

Om karaktärernas agerande möter fasta hinder eller annars försöker ändra på världen snarare än på en annan person eller djur, får handligen en fast **svårighetsnivå**. Dessa handlingar inkluderar dyrka upp lås, barrikadera dörrar och taktisk analys av fiendeläger. Spelledaren bestämmer om närvaron av vissa aspekter (på karaktären, i scenariot eller något annat) medför en ändring av svårighetsnivån.

Vid andra tillfällen kommer en fiende att erbjuda **motstånd** mot karaktärens handlande genom `försvarshandling <#Försvar>`_. Vid dessa tillfällen kommer även spelledaren att slå tärning och följa ovanstående regler och använda de färdigheter, aspekter och stunt som fienden har. Varje gång du slår tärning för att attackera en fiende eller skapa ett övertag mot dem, kommer fienden att slå tärning för att försvara sig mot det.

Motstånd kan anta många former. Kämpa mot en medlem av en kult över en rituell dolk har en uppenbar motståndare. Eller du kanske kämpar mot kraften från en mystisk ritual som måste övervinnas för att rädda världen. Bryta sig in i kassavalvet  på Stadsbanken för att komma åt bankfacken är en utmaning med risk för att bli upptäckt, men det är upp till spelledaren om du slår mot *motståndet* från de patrullerande vakterna eller mot bankvalvets *svårighetsnivån*.

Modifiera Tärningen
===================

Du kan modifiera tärningen genom att åberopa en aspekt för att få +2 på tärningsslaget eller slå om. Vissa stunt ger också viss bonus. Du kan också åberopa en aspekt för att `hjälpa en allierad <#Samarbete>`_ eller öka svårighetsnivån för en fiende.

Åberopa en aspekt
-------------------

När du utför en handling men tärningsslaget inte räcker till så behöver du inte bara sitta och acceptera nederlaget. (Fast du kan absolut göra det. Kan bli roligt det med.) Aspekterna som är i spel ger dig valmöjligheter och en väg till framgång.

När en aspekt kan ge dig berättigad hjälp i dina ansträngningar, beskriv hur den kan hjälpa dig och spendera ett ödespoäng för att åberopa den (eller använd ett fritt åberopande). Vad som är och inte är berättigat är ett ärende för **falskregeln** - man kan säga "det där är fel!" för att åberopa en aspekt. Enkelt uttryckt, falsktregeln är ett kalibreringsverktyg som alla runt bordet kan använda för att hjälpa spelgruppen att se till att spelet håller sig inom dess vision och ramar. Du kan använda `säkerhetsverktyg <#Säkerhetsverktyg>`_ på liknande sätt.

När ditt åberopande av aspekt anses fel har du två valmöjligheter. Du kan ta tillbaka åberopandet och försöka något annat, kanske annan aspekt. Du kan ha en snabb diskussion om varför du anser att aspekter passar in. Om personen inte blir övertygad, ta tillbaka åberopandet och gå vidare. Om du övertygar personen så kan du fortsätta med framallandet som vanligt. Falskregeln är till för att spelupplevelsen ska bli bra. Använd den när något inte låter rätt eller logiskt eller inte passar in. Att kasta en bil med åberopandet av aspekten **Framstående som första intryck** är troligen ett fall för falskregeln. Men kanske har karaktären har en övernaturlig stunt som gör honom eller henne otroligt stark, stark nog för att kunna kasta en bil, och detta är första striden mot ett hemskt monster. I det fallet kanske **Framstående som första intryck** skulle kunna fungera.

När du åberopar en aspekt får du antingen +2 bonus på tärningsslaget, eller möjlighet att slå om alla tärningar, eller lägga till 2 på motståndarens svårighetsnivå om det kan motiveras. Du kan göra multiple åberopanden för samma tärningsslag så länge det görs mot olika aspekter, med ett undantag: Du kan använda så många *fria åberopanden* för en aspekt som du vill på samma tärningsslag.

Vanligtvis åberopar du en av din karaktärs aspekter. Du kan också `åberopa en situationsaspekt <#Åberopanden>`_ eller göra ett `fientligt åberopande <#Fientliga åberopanden>`_ av någon annan karaktärs aspekt.

Använda stunt
-------------

Stunt kan ge dig en bonus på dina tärningsslag förutsatt att du uppfyller kraven som är skrivna för stunten, till exempel omständighet, handling eller använd färdighet. Du kan vilja `skapa övertag <#Skapa ett övertag>`_ för att introducera aspekter som ger de rätta omständigheterna. Tänk på stuntens omständigheter när du beskriver dina handlingar också, och förbered dig på framgång.

Normalt ger stunt +2 bonus inom ett snäv omständighet utan kostnad; du kan använda dem närhelst de är tillämpbara. Vissa sällsynta och kraftfulle stunt kan kräva ödespoäng för att använda dem.

Resultat
========

Skillnaden mellan ansträngningen (tärningsslaget plus modifikationer) och svårighetsnivån eller motståndet kallas steg. Ett steg har värdet 1. Det finns fyra möjliga resultat:

- Om din ansträngning är mindre än svårighetsnivån eller motståndet, misslyckas du.
- Om din ansträngning är lika med svårighetsnivån eller motståndet, blir det oavgjort.
- Om din ansträngning är ett eller två steg över svårighetsnivån eller motståndet, lyckas du.
- Om din ansträngning är tre eller fler steg över svårighetsnivån eller motståndet, lyckas du med stil.

En del resultat är uppenbarligen bättre för dig än andra, men alla bör föra fram berättelsen på ett intressant sätt. Du började med `berättelsen först <#Utföra handling, rulla tärning>`_; se till att du slutar med det också, för att bibehålla fokus på berättelsen, och för att säkerställa att du tolkar resultatet på ett sätt som passar handlingen.

Ethan är inte så bra på att knäcka kassaskåp (även om han har verktygen), och ändå är han i en lömsk sekts vaktade högkvarter, med en ståldörr mellan sig och en rituell bok som han är i desperat behov av. Kan han komma in?

Misslyckande
------------

Om din ansträngning är mindre än svårighetsnivån eller motståndet, så misslyckas du.

Det kan spelas på ett antal olika sätt: enkelt misslyckande, lyckas till stor kostnad, eller att ta emot en träff.

Enkelt misslyckande
~~~~~~~~~~~~~~~~~~~

Den första är enklast att förstå - **enkelt misslyckande**. Du uppnår inte ditt mål, gör inga framsteg. Se till att berättelsen förs fram av det - att helt enkelt misslyckas med att dyrka upp kassavalvet är trögt och tråkigt.

Ethan drar triumferande i handtaget, men kassavalvet förblir stängt medan alarmet börjar ljuda. Misslyckandet har förändrat situationen och driver berättelsen framåt - nu är det vakter på väg. Ethan måste välja mellan att försöka igen, eller minska förlusterna och springa.

Lyckas till stor kostnad
~~~~~~~~~~~~~~~~~~~~~~~~

Den andra är ett **lyckas till stor kostnad**. Du gör det du tänkte, men det finns ett stort pris att betala - situationen blir värre eller mer komplicerat. Spelledaren kan antingen bestämma detta resultat eller erbjuda det istället för ett enkelt misslyckande. Båda alternativen är bra och användbara i olika situationer.

Ethan misslyckas med sitt tärningsslag och spelledaren säger "Du hör ett klick när det sista stiftet faller på plats. Det ekar till det klickande ljudet av hanen som spänns på en revolver när en vakt säger åt dig att sätta händerna upp i vädret.". Den stora kostnaden här är konfrontationen med en vakt som han hade hoppats undvika.

Ta emot en träff
~~~~~~~~~~~~~~~~

Slutligen kan du **ta emot en träff**, som du måste sätta upp på stress eller konsekvens, eller få någon annan nackdel. Det här misslyckandet är mest vanligt när man försvarar sig mot en attack eller försöker övervinna något farligt hinder. Det här skiljer sig från enkelt misslyckande genom att karaktären själv, och inte nödvändigtvis hela truppen, påverkas. Det skiljer sig också från lyckas till stor kostnad genom att lyckas inte nödvändigtvis finns tillgängligt som ett alternativ.

Ethan lyckas dyrka upp kassavalvet, men när han öppnar känner han ett sting i handen. Han misslyckades med att desarmera fällan! Han skriver ner en mild konsekvens **Förgiftad**.

Du kan mixa dessa alternativ: Skadliga misslyckanden kan vara tufft men rätt i stunden. Lyckas till kostnaden av skada kan mycket väl vara ett alternativ.

Oavgjort
--------

Om din ansträngning är lika med svårighetsnivån eller moståndet, blir det oavgjort.

Liksom vid misslyckande bör oavgjort föra berättelsen framåt, aldrig strypa händelserna. Något intressant ska bör hända. Liksom vid misslyckande kan det spelas på olika sätt: Lyckas till mindre kostnad eller delvis lyckande.

Lyckas till mindre kostnad
~~~~~~~~~~~~~~~~~~~~~~~~~~

Den första är **lyckas till mindre kostnad** - några poäng av stress, detaljer i berättelsen om svårigheter eller komplikationer som i sig inte är några hinder, bonus åt fienden är alla mindre kostander.

Ethans första försöka misslyckas. När han väl lyckas få upp kassavalvet har det blivit ljust igen, och att fly i skyddet av mörkret är inte längre att tänka på. Han fick det han ville ha, men situationen är värre nu.

Delvis lyckande
~~~~~~~~~~~~~~~

Det andra sättet att hantera oavgjort är **devlis lyckande** - du lyckas men fick bara en del av det du ville ha.

Ethan lyckas bara öppna kassavalvet på glänt - om dörren öppnas mer kommer larmet ljuda och han kan inte lista ut hur han ska desarmera det. Han lyckas slita ut några sidor ur boken genom öppningen, men kommer att behöva gissa sig fram till de sista stegen.

Lyckas
------

Om din ansträngning är en eller två steg över svårighetsnivån eller motståndet så lyckas du.

Du får det du villa ha utan extra kostnad.

Öppen! Ethan tar ritualboken och lämnar innan vakterna märker det.

Tillämpa "händelse först" på lyckas
~~~~~~~~~~~~~~~~~~~~~~~~~~~~~~~~~~~

Historien definierar vad lyckas betyder. Tänk om Ethan inte hade de verktyg eller erfarenheter som krävdes för att dyrka upp kassavalvet? Kanske lyckas då är likt "till mindre kostnad" i exemplen ovan. Om Ethan var med och konstruerade kassavalvet så kanske lyckas är närmare "med stil" i exemplen.

Lyckas med stil
---------------

Om din ansträngning är tre steg över svårighetsnivån eller motståndet så lyckas du med stil.

Du får det du ville, men får mer utöver det.

Ethan har otrolig tur; kassavalvet öppnas nästan omedelbart. Inte nog med att han får ritualboken, men han hinner titta runt bland de andra papperena i valvet. Bland liggare och finansiella dokument hittar han en karta över gamla Akeleys herrgård.

Handlingar
==========

Det finns fyra olika handlingar som du kan utföra, var och en med sitt eget specifika syfte och inverkan på berättelsen:

- **Övervinna** ett hinder med hjälp av dina färdigheter.
- **Skapa ett övertag** för att ändra situationen till din fördel.
- **Attackera** för att skada en fiende.
- **Försvara** för att överleva en attack, stoppa en motståndare från att skapa ett övertag eller förhindra ett försök att övervinna ett hinder.

Övervinna
---------

Övervinna ett hinder med hjälp av dina färdigheter.

Varje karaktär möter ett otal utmaningar under berättelsens gång. Handlingen övervinna är vad de använder för att möta och bemästra dessa utmaningar.

En karaktär med nivån god på Sport kan klättra över murar och rusa genom folkvimlet på gatan. En detektiv med hög Undersöka kan pussla ihop ledtrådar som andra missat. Någon som är kunning inom Kontakt kommer att finna det lättare att undvika ett bråk på en fientlig bar.

Dina alternativ för övervinna är:

- **Om du misslyckas**, diskutera med spelledaren (och försvarande spelare, om någon) huruvida det är ett misslyckande eller `lyckande till stor kostnad <#Lyckas till stor kostnad>`_.
- **Om det är oavgjort**, så är det `lyckas till mindre kostnad <#Lyckas till mindre kostnad>`_ - du är i en svår sits, fienden får en `bonus <#Bonus>`_, eller du tar skada. Alternativt så fallerar du, men får en bonus.
- **Om du lyckas**, så uppnår du ditt mål och berättelsen går vidare utan fler störningar.
- **Om du lyckas med stil**, så uppnår du ditt mål och får också en bonus.

Charles har kommit fram till den antarktiska forskningsstationen. Byggnaderna är i ruiner och invånarna är inte kvar. Han vill söka igenom ruinerna för ledtrådar. Spelledaren ber honom att slå på Undersöka mot svårighetsnivån Hyffsad (+2). Charles slår [ ][ ][+][+], adderar sin Ordinär (+1) på Undersöka, och får God (+3) på sin ansträngning. Ett lyckande! Spelledaren beskriver ledtrådarna han hittar: fotspår i snön, gjord av något djur som går på många tunna, icke-mänskliga ben.

Handling övervinna används i allmänhet för att utröna om karaktären kan få tillgång till eller notera fakta eller ledtrådar. Håll ett öga på lyckas-till-en-kostnad-alternativet när så är fallet. Om att missa en detalj skulle sinka berättelsen ignorera misslyckanden och fokusera på kostnaden för lyckanden istället.

Skapa ett övertag
-----------------

Skapa en situationsaspekt eller få en fördel av en existerande aspekt.

Du kan använda **skapa ett övertag** handling för att ändra berättelsens gång. Genom att använda dina färdigheter för att skapa nya aspekter eller lägga tilll åberopanden till befintliga aspekter kan du manipulera situationen till din och dina lagkamraters fördel. Du kan ändra på omständigheterna (barrikadera en dörr eller skapa en plan), upptäcka ny information (få reda på ett monsters svaghet genom efterforskning) eller ta fördel av något som redan är känt (som VD:ns smak för whiskey).

En aspekt skapad (eller upptäckt) genom skapandet av en fördel fungerar som vilken annan aspekt som helst: Den styr berättelsens omständigheter och kan tillåta, förhindra eller försvåra handling - till exempel, du kan inte läsa besvärjelsen om rummet blev becksvart. Det kan också bli `åberopad <#Åberopanden>`_ eller `betvingad <#Betvinganden>`_. När du skapar ett övertag får du en eller flera fria åberopanden utöver den skapade aspekten. Ett fritt åberopande, som namnet antyder, låter dig åberopa en aspekt utan att behöva spendera ett ödespoäng. Du kan till och med låta dina allierade använda fria åberopanden som du har skapat.

När du slår tärning för att skapa ett övertag, ange om du skapar en ny aspekt eller drar fördel av en existerande. Om det är det förstnämnda, lägger du det på en allierad, moståndare eller miljön? Om du lägger den på din motståndare kan de välja en försvrshandling för att göra motstånd. Annars kommer du att möta en svårighetsnivå, men spelledaren kan välja om något eller någon motverkar dina ansträngningar med ett försvarsslag istället.

Dina alternativ för skapa ny aspekt är:

- **Om du misslyckas**, antingen skapar du ingen ny aspekt (fallerar) eller så skapar du den men fienden får fri åberopande (lyckas till en kostnad). Om du lyckas till en kostnad så kan detaljerna kring aspekten behöva skrivas om för att passa fienden. Det kan ändå vara värt det för `aspekter är alltid sanna <#Aspekter är sanna>`_.
- **Om det blir oavgjort**, så skapar du ingen ny aspekt men du får en `bonus <#Bonus>`_.
- **Om du lyckas**, så skapar du en situationsaspekt med ett fritt åberopande för det.
- **Om du lyckas med stil**, så skapar du en situationsaspekt med *två* fria åberopanden för det.

Med existerande eller okänd aspekt är alternativen:

- **Om du misslyckas**, och aspekten var känd, så får fienden ett fritt åberopande. Om aspekten var okänd så kan fienden välja att avslöja aspekten för att få ett fritt åberopande.
- **Om det blir oavgjort**, så får du en bonus om aspekten är okänd, aspekten förblir okänd. Om aspekten är känd så får du ett fritt åberopande istället.
- **Om du lyckas**, så får du ett fritt åberopande och avslöjar aspekten om den är okänd.
- **Om du lyckas med stil**, så får du två fria åberopanden, och avsläjar aspekten om den är okänd.

Ethan möter en shoggoth, en massiv och uthållig köttig best. Han vet att den är alltför mäktig för att attackera den rakt på, så han bestämmer sig för att bästa taktiken är att distrahera den: "Jag vill göra en Molotov-coctail och sätta eld på saker!" deklarerar han.

Spelledaren bestämmer sig för att faktiskt träffa shoggoth är trivialt, så detta är ett Hantverks-slag - hur snabbt kan han finna och göra något till ett brinnande vapen? Svårighetsnivån sätts till God (+3). Ethan har Ordinär (+1) Hantverk men slår [ ][+][+][+], vilket ger honom Utmärkt (+4) i ansträngning.

Ethan samlar ihop till en Molotov-coctail och kastar den på besten. Shoggoth är nu *brinnande* nu och Ethan får ett fritt åberopande för denna nya aspekt. Shoggoth är definitivt distraherad och om den försöker jaga honom, kan han använda detta åberopande för att hjälpa honom att undkomma.

Attackera
---------

Attackera för att skada fiende.

Attackera-handling är hur du försöker ta ner en motståndare - försöka döda något förhatligt monster eller kanske slå en vakt medvetslös som inte vet vad det är han vaktar. En attack kan vara att att skjuta med ett maskingevär, utdela en smocka eller kasta en elak besvärjelse.

Tänk på huruvida du överhuvudtaget kan göra någon skada på motståndaren. Inte alla attacker är lika. Du kan inte slå en kaiju och hoppas på att du skadar den. Ta reda på huruvida attacken har en chans att lyckas före du börjar slå tärningar. Många kraftfulla väsen kan ha specifika svagheter som man måste utnyttja, eller någon form av skydd som man måste tränga igenom innan man kan börja skada dem.

Dina alternativ för attacker är:

- **Du misslyckas**, du når inte fram - motståndaren parerar, duckar eller skadan absorberas av rustning.
- **Det blir oavgjort**, kanske når du fram nätt och jämt, eller du fick motståndaren att rycka till. Oavsett så får du en `bonus <#Bonus>`_.
- **Om du lyckas**, du utdelar skada som är skillnaden attackens total och försvarets ansträngning. Försvararen måste ta skadan som stress eller konsekvens, eller `bli utslagen <#Att bli utslagen>`_.
- **Om du lyckas med stil**, du utdelar skada i likhet med vanligt lyckat slag, men du har möjlighet att minska skadan med en nivå för att få en bonus.

Ruth snubblar över ett lik som väckts till liv av mystiska krafter för att fullfölja något mörkt syfte. Hon bestämmer sig för att slå till det. Hon har Utmärkt (+4) Slåss men slår [-][-][ ][ ], vilket ger Hyffsat (+2) i ansträngning.

Försvar
-------

Försvara för att överleva en attack eller ingripa i en fiendes handling.

Försöker ett monster äta upp ditt ansikte? Försöker en fiende att knuffa dig ur vägen när de försöker fly din vrede? Hur var det med den där kultmedlemmen när han försökte knivhugga dig i båda njurarna? **Försvar**, försvar, försvar.

Försvar är den enda reaktiva handlingen i *Öde - Kortfattad version*. Du använder den för att stoppa något från att hända utanför din tur, så du möter oftast ett motståndaslag snarare än att slå mot en svårighet. Fienden slår, och du slår direkt för att försvara dig, så länge du är målet för attacken eller du kan motivera ditt motstånd (vilket oftast gör dig till målet för attacken). Aspekter eller stunt kan hjälpa till att motivera.

Alternativen för försvar är:

- **Du misslyckas** försvara dig mot en attack, du tar skada, vilket måste tas av `stress <#Stress>`_ eller `konsekvenser <#Konsekvenser>`_. Oavsett så lyckas fienden med sin handling så som de beskrev den.
- **Om det blir oavgjort**, följ vad som står för oavgjort på attackens beskrivning.
- **Om du lyckas**, så tar du ingen skada eller du förhindrar fiendens handling.
- **Om du lyckas med stil**, så tar du ingen skada, förhindrar fiendens handling, och får till och med en bnonus eftersom du får ett övertag just nu.

Fortsättning från föregående exempel: Liket försvarar sig mot Ruth. Spelledaren slår [-][ ][ ][+], vilket inte förändrar varelsens Medioker (+0) Sport.

Eftersom Ruths ansträngning är högre, hennes attack lyckades med två steg, och liket är lite närmare att vara nere för gott. Hade liket fått ett bättre tärningsslag skulle dess försvar ha lyckats och därmed undkommit skada.

Vilka färdigheter kan användas för attack eller försvar?
--------------------------------------------------------

Den normala listan på färdigheter följer följande riktlinjer:

- Slåss och Skjuta kan användas för att göra fysiska attacker.
- Sport kan användas för att försvara sig mot alla fysiska attacker.
- Slåss kan användas för att försvara sig mot fysiska närstridsattacker.
- Provocera kan användas som mental attack.
- Vilja kan användas för att försvara sig mot mentala attacker.

Andra färdigheter kan få tillåtelse att attackera eller försvara under speciella omständigheter, om spelledaren och övriga spelare tillåter detta. Vissa stunt kan ge mer generella tillämpningar när omständigheterna normalt sett inte hade tillåtit det. När en färdighet inte kan användas direkt för attack eller försvar, men skulle kunna hjälpa till, förbered attacken eller försvaret med hjälp av denna färdighet genom att använda handlingen skapa ett övertag, och använda de fria åberopanden som skapades i nästa attack eller försvar.

======================
Aspekter och ödespoäng
======================

En aspekt är ett ord eller fras som beskriver något utmärkande om en person, plats, ting, situation eller grupp. Samligen av alla aspekter beskriver vad som för tillfället är intressant för berättelsen här och nu, det vill säga allt sådant som har god chans att påverka fortsättningen på berättelsen. De är till för att sätta fokus på vad som är viktigt just nu.

En person kan ha rykte om sig att vara den **Bästa prickskytten i ödemarkerna** (se nedan för mer om denna typ av aspekter). Ett rum kan vara **Brinnande** efter att du slagit omkull en oljelykta. Efter att ha träffat på ett monster så kan du ha blivit **Förskräckt**. Aspekter låter dig ändra berättelsens gång på sätt som är i linje med karaktärernas personlighet, färdigheter eller problem.

Aspekter är alltid sanna
========================

Du kan `åberopa aspekter <#Åberopanden>`_ för att få bonus på ditt tärningsslag och `betvinga dem <#Betvinganden>`_ för att skapa komplikationer. Men även när de inte är i spel kan aspekter fortfarande påverka berättelsen. När en köttigt monster är **Fast i en hydralpress**, så är det *sant*. Den kan inte göra så mycket när den är fast där, och den kommer inte loss i första taget.

I princip "aspekter är alltid sanna" betyder att **aspekter kan ge eller dra tillbaka tillåtelsen för vad som kan hända i berättelsen** (de kan också `påverka svårighetsnivån <#Sätta svårighetsnivån och motstånd>`_. Om den tidigare nämnda monstret är **Fastnålad** så måste spelledaren (och alla andra) respektera det. Kreaturet har förlorat tillåtelsen att röra på sig tills något händer som tar bort aspekten, antingen genom att framgångsrikt övervinna (vilket i sig kan kräva en aspekt såsom **Övermänsklig styrka** eller att någon får för sig att lyfta pressen igen. På liknande sätt om du har **Cybernetiskt förstärkta ben** så kan du argumentera för tillåtelse att hoppa över murar på ett hopp utan att ens behöva slå tärning för det.

Det betyder inte att du kan skapa vilken aspekt du vill och använda dess sanning som en klubba. Aspekter ger stor makt över att forma berättelsen, och med makt kommer ansvar att spela inom berättelsens ramar. Aspekter behöver ligga i linje med vad alla runt bordet känner passar in.

Visst, du kan kanske *vill* skapa ett övertag genom att åsamka aspekten **Söndersliten** på den där supersoldaten, men det är ett tydligt övertramp på attackhandlingen, och dessutom, det kräver en hel del mer arbete att slita av hennes arm (kan dock fungera som konsekvens - se nästa sida). Du kan *säga* att du är **Världens bästa skytt**, men du behöver backa upp det med dina färdigheter. Hur mycket du än skulle vilja att du själv är **Skottsäker**, ta bort tillåtelsen för någon att använda handeldvapen för att skada dig lär inte fungera om inte spelet tillåter aspekter-som-superkrafter.

Vilka typer av aspekter finns det?
==================================

Det finns en `ändlös lista av aspekter <#Andra aspekter>`_, men oavsett vad de kallas fungerar de på liknande sätt. Den största skillnaden ligger i hur länge de finns kvar innan de försvinner.

Karaktärsaspekter
-----------------

Det är aspekterna du hittar på ditt karaktärsblad, exempelvis din övergripande aspekt och problemaspekten. De beskriver dina personlighetsdrag, viktiga detaljer om ditt förflutna, relationer du har med andra, viktiga föremål eller titlar du har, problem som du behöver hantera eller mål du jobbar mot, eller rykte eller förpliktelser som du har. Dessa aspekter ändras främst vid `milstenar <#Mindre milstenar>`_.

Exempel: **Ledare över en grupp överlevare**, **Sinne för detaljer**, **Jag måste skydda min bror**.

Situationsaspekter
------------------

Dessa aspekter beskriver omgivningen eller scenario där handlingen äger rum. Situationsaspekten upphör oftast när scenen där den uppstod upphör, eller när någon utför en handling som ändrar eller tar bort den. I princip så varar de så länge situationen de representerar varar.

Exmpel: **Brinner**, **Skarpt solljus**, **Arg folkmassa**, **Slagen till marken**, **Jagad av polisen**.

Konsekvenser
------------

Dessa aspekter representerar skador eller uthållig trauma på grund av skada, oftast på grund av en attack.

Exempel: **Stukad vrist**, **Hjärnskakning**, **Handikappande självtvivel**.

Bonus
-----

En bonus är en speciell aspekt som representerar en väldigt tillfällig eller obetydlig situation. Du kan inte betvinga en bonus eller lägga ett ödespoäng på att åberopa det. Du kan fritt åberopa det en gång, sedan försvinner det. En oanvänd bonus försvinner när övertaget som den representerar inte längre finns, vilket kan vara några sekunder eller under en enskild handling. De varar aldrig längre än till slutet av scenen, och du kan vänta med att namnge den tills du faktiskt använder den. Om du innehar en bonus kan du överlämna den till en allierad, om det är rimligt.

Exempel: **I mitt sikte**, **Distraherad**, **Ostadig under fötterna**.

Vad kan jag göra med aspekterna?
================================

Tjäna ödespoäng
---------------

Ett sätt att förtjäna ett ödepoäng är att låta din karaktärs aspekter bli betvingade för att göra din situation mer komplicerad eller livet hårdare. Du kan också få ödespoäng om någon använder din aspekt mot dig med ett `fientligt åberopande <#Fientliga åberopanden>`_ eller när du `medger det <#Medgivande>`_.

Kom att du inför varje spelsession börjar med åtminstone det antal ödespoäng som anges av **återhämtning**. Om du har blivit betvingad mer än åberopat i förra spelsessionen så `kan du ha fler ödespoäng nästa spelsession <#Återhämtning>`_.

Åberopanden
-----------

För att utnyttja den fulla potentialen av aspekter och låta dem jobba för dig så behöver du spendera ödespoäng för att `åberopa dem under tärningsslaget <#Åberopa aspekter>`_. Håller reda på ödespoängen med hjälp av mynt, glaskulor, pokerpengar eller andra marker.

Du kan också fritt åberopa en aspekt om du har ett fritt åberopande eller om en allierad `skapar ett övertag du kan utnyttja <#Skapa ett övertag>`_.

Ellipstricket
~~~~~~~~~~~~~

Om du vill ha ett enkelt sätt att få in aspekter i tärningsslag, pröva med att berätta din handling med en ellips på slutet ("..."), och avsluta handlingen med den aspekt som du vill åberopa. Såhär:

Ryan säger "Jag försöker dechiffrera runorna och ..." (slår tärningen, hatar vad de visar) "... och **Om jag inte har varit där, så har jag läst om det...**" (spenderar ett ödespoäng) "... så jag börjar berätta om deras ursprung.".

Fientligt åberopande
~~~~~~~~~~~~~~~~~~~~

I allmänhet när en aspekt blir åberopad så är det en karaktärsaspekt eller situationsaspekt. Ibland kan du åberopa en fientlig karaktär *mot* dem. Det kallas ett **fientligt åberopande**, och fungerar på liknande sätt som med andra aspekter - spendera ett ödespoäng och få +2 på ditt tärningsslag eller slå om tärningarna. Det finns en liten skillnad - **när du gör ett fientligt åberopande så ger du ödespoängen till fienden**. Men de kan inte använda detta ödespoäng förräns nuvarande scen är över. Denna överlämning av ödespoäng inträffar bara när man faktiskt spenderar ett ödespoäng på ett fientligt åberopande. Det händer inte vid fria åberopanden.

Åberopa för att deklarera detaljer i berättelsen
~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Du kan lägga till en viktig eller osannolik detalj i berättelsen baserat på en aspekt som är i spel. Spendera inte ett ödespoäng när "`aspekter är alltid sanna <#Aspekter är alltid sanna>`_" gäller. Gör det istället när det inte är självklart om aspekten är tillämpbar eller, om alla runt bordet går med på det, när det inte finns någon tillämpbar aspekt.

Betvinganden
------------

Aspekter kan bli betvingade för att göra situationen mer komplicerad eller för att få ödespoäng. Spelledare eller spelare kan erbjuda ett ödespoäng i utbyte för att betvinga en aspekt så att livet blir svårare för karaktären, och berätta varför en aspekten gör livet svårare för karaktären. Om du vägrar gå med på det behöver du spendera ett ödespoäng själv istället och beskriv hur din karaktär lyckas undvika komplikationen. Och ja, om du inte har något ödespoäng kvar så kan du inte vägra ett betvingande.

**Alla aspekter kan bli betvingade** - oavsett om det är en karaktärsaspekt situationsaspekt eller konsekvens - men det måste vara något som påverkar karaktären som blir betvingad.

**Alla kan föreslå ett betvingande**. Spelaren som föreslår ett betvingande måste själv spendera ett ödespoäng. Spelledaren tar sedan över betvingandet. Spelledaren förlorar inga ödespoäng på att erbjuda ett betvingande - de har visserligen en begränsat antal ödespoäng för att åberopa aspekter, men kan betvinga så mycket de känner för.

**Betvinganden kan vara retroaktiva**. Om en spelare konstaterar att han har rollspelat sig själv in i en komplikation som är relaterad till en av sina aspekter eller en situationsaspekt som berör dem, så kan de fråga spelledaren om det räknas som ett **självbetvingande**. Om gruppen är överens så får spelaren ett ödespoäng av spelledaren.

**Det är okej att inse att ett betvingande gjordes felaktigt och dra tillbaka det**. Om gruppen kommer överens om att ett erbjudet betvingande inte var rimlig så bör det tas tillbaka utan kostnad för den betvingade karaktären.

Betvinganden är komplikationer, inte hinder
~~~~~~~~~~~~~~~~~~~~~~~~~~~~~~~~~~~~~~~~~~~

När ett betvingande erbjuds se till att komplikationen är en handling eller större ändring av omständigheter, inte en begränsning av valmöjligheter.

"Du har sand i ögonen så du skjuter mot varelsen och missar" är inte ett betvingande. Det begränsar handlingsmöjligheter snarare än att göra saker mer komplicerade.

"Eftersom du har sand i ögonen ser du ingenting, så dina skott missar shoggoth fullständigt och punkterar istället några fat med bensin istället. Bensinen börjar rinna ut och närmar sig en lägereld." Det är ett mycket bättre betvingande. Den ändrar scenen, höjer spänningen, och ger spelarna något nytt att tänka på.

För att få lite idéer vad som fungerar eller inte fungerar som betvingande se https://fate-srd.com/fate-core/invoking-compelling-aspects#types-of-compels i *Fate Core System*.

Händelser och beslut
~~~~~~~~~~~~~~~~~~~~

Det finns två typer av betvingande: **händelser** och **beslut**.

Ett händelsebetvingande är något som händer en karaktär på grund av yttre omständigheter. De yttre omständigheterna är på något sätt kopplat till aspekten, och resulterar i en oönskad komplikation.

Ett beslutsbetvingande är personligt, där karaktärens tillkortakommanden eller motstridiga värderingar kommer i vägen för sunt förnuft. Aspekterna guidar karaktären att göra vissa val - och utfallet av dessa val skapar komplikationer för dem.

Oavsett vilket så är nyckeln den resulterande komplikationen! Utan komplikation finns inget betvingande.

Fientligt åberopande eller betvingande?
~~~~~~~~~~~~~~~~~~~~~~~~~~~~~~~~~~~~~~~

Blanda inte ihop fientliga åberopanden och betvinganden! Även om de har likheter - båda är ett sätt att ge karaktären problem i utbyde mot ett ödespoäng - så fungerar de olika.

Ett betvingande skapar en *färändring i berättelsen*. Beslutet att betvinga en karaktärs aspekt är inte något som bara händer i univerumet;  det är snarare spelledaren eller spelare som föreslår en ändring av berättelsen. Effekten kan slå brett men den som blir betvingad får ett ödespoäng om han eller hon accepterar det, eller kan välja att vägra betvingandet.

Fientligt åberopande är en *mekanisk effekt*. Den som påverkas får ingen chans att vägra åberopandet - men som alltid vid åberopanden så behöver du förklara vilken aspekt som är rimlig att göra ett åberopande på. Även om de får ett ödespoäng så får de inte använda det under nuvarande scen. Slutresultatet blir dock mer begränsat, +2 på tärningsslaget eller slå om.

Betvingande låter dig, spelare eller spelledare, att ändra vad scenen handlar om. De kastar in grus i maskineriet i berättelsen. Att använda dem på en motståndare är riskabelt - de kan vägra, eller lyckas med sina förehavande trots komplikationen tack vare det ödespoäng du just gav dem.

Fientligt åberopande hjälp dig för stunden. Förutom dina egna aspekter har du också motståndarens aspekter tillgängliga får åberopanden, vilket ger dig mer valmöjligheter och gör scenen mer dynamisk och associerbar.

Hur kan jag lägga till och ta bort aspekter?
============================================

Du kan skapa eller upptäcka en situationsaspekt med hjälp av handlingen `skapa ett övertag <#Skapa ett övertag>`_. Du kan också skapa en bonus den vägen, eller som ett resultat av oavgjort eller lyckas med stil när du försöker övervinna ett hinder, attack eller försvar.

Du kan ta bort en aspekt förutsatt att du kan komma på ett sätt som din karaktär skulle kunna göra det - använda brandsläckare på **Eldsvåda**, utföra undvikande manövrar vid flykt undan förföljande vakter när du är **Jagad**. Beroende på situation kan det krävas att du `motstår en handling <#Motstå>`_; i detta fall så kan en motståndare använda en försvarshandling för att försöka bevara en aspekt, om de kan beskriva hur de kan göra det.

Om det inte finns något i berättelsen som hindrar att aspekten tas bort, tas den helt enkelt bort. Om du är **Bunden** och en vän hjälper dig loss, så tas aspekten bort. Om inget hindrar det, finns det ingen anledning att slå tärning för det.

Andra typer av aspekter
=======================

Vi har gått igenom `vanliga typer av aspekter <#Vilka typer av aspekter finns det?>`_. Dessa ytterligare typer är valfria, men kan ge spelet en extra krydda. I viss grad är dessa varianter av karaktärsaspekter (om du vidgar definitionen av karaktär) eller situationsaspekter (om du ändrar hur länge dessa varar).

Orginisationsaspekter::
   Ibland kan du möta en hel organisation som opererar under vissa principer. Överväg att ge organisationen aspekter som alla medlemmar kan använda som om det vore deras egna.

Scenarioaspekter::
   Vissa berättelser kan introducera ett nytt "tillägg" som återkommer gång på gång under berättelsens gång. Överväg att definiera en aspekt som är tillgänglig för alla karaktärer i berättelsen tills berättelsen avslutas.

Uppsättningsaspekter::
   I likhet med scenarioaspekter, uppsättningen av kampanjen kan i sig ha återkommande teman. I motsats till scenarioaspekten så försvinner inte uppsättningsaspekter.

Områdesaspekter::
   Du kan koppla situationsaspekter till en viss plats på kartan `som är inom ett område <#Områden>`_. Det kan lägga till extra dynamik till spelargruppens interaktion med kartan. Spelledaren uppmuntras att skapa "fritt tillgängliga" fria åberopanden tillgängliga för områdesaspekter vid början av scenen, för att locka karaktärerna (spelare eller spelledarpersoner) att utnyttja aspekten som del av deras tidiga strategier.

===============================
Utmaningar, konflikter och kamp
===============================

I allmänhet avgör ett enkelt tärningsslag om du lyckas med en handling eller inte - lyckas du dyrka upp säkerhetsskåpet, undvika larm eller övertyga journalisten om att ge dig deras anteckningar? Andra gånger möter du mer omfattande handlingar som kräver flera tärningsslag för att avgöra utgången av. För dessa fall finns tre verktyg för att avgöra resultatet: **Utmaningar**, **konflikter** och **kamp**. Var och en av dem fungerar lite olika beroende på målet med handlingarna och vilket motståndet är.

- **En utmaning är en komplex eller dynamisk situation.** Du blir utmanad av någon eller något men det finns ingen dominerande "annan part". Det är såhär du spelar en forskargrupp som letar efter ledtrådar i en antik bok,  gruppens förhandlare som distraherar bibliotekarien och slagkämpen som håller stånd mot oräkneliga hemskheter så att de inte kan komma in i biblioteket samtidigt.

- **En konflikt är en situation där två eller fler parter jagar ett ömsesidigt uteslutande mål, men försöker inte skada varandra.** Konflikt är perfekt för jakter, debatter och tävlingar av alla de slag. (Och bara för att de inte försöker skada varandra betyder inte att ingen kommer till skada!)

- **Kamp är när karaktärer kan och vill skada varandra.** Brottas med en kultmedlen i gyttjan medan knivar hugger mot magar, pepprar en hord med gastar med kulor medan de klöser i ditt kött, och elakt utbyte av taggar med din rival under drottningens övervakande öga - dessa är alla kamper.

Sätta upp scener
================

Oavsett vilken typ av scen så börjar spelledaren med sätta de viktigaste bitarna på sina rätta ställen, så spelarna vet vilka resurser som är tillgängliga och vilka komplikationer som är i spel.

Områden
-------

**Områden** är en representation av fysiskt utrymme - en snabb karta uppdelad i ett fåtal diskreta delar. En konflikt i en avsides bondgård kan ha fyra områden: första våningen, andra våningen, framsidan och skogen på baksidan. Två till fyra områden räcker för att hantera de flesta konflikter. Stora eller komplicerade scener kan kräva fler. Försök hålla områdeskartan till en enkel skiss, något som får plats på ett kort eller som kan ritas upp lite snabbt på en whiteboard.

Områden hjälper till att guida berättelsen genom att forma vad som är möjligt. Vem kan attackera och var man kan gå beror på vilket område man är i.

**Alla i ett område kan interagera med allt och alla inom området.** Det betyder att du kan träffa, hugga eller annars fysiskt påverka folk och ting inom området. Behöver öppna väggkassaskåpet i sovrummet? Då behöver du vara i det området. Allt utanför området är i allmänhet utanför räckhåll - du behöver förflytta dig för att komma dit, eller använda något som utökar din räckvidd (telekinesi, skjutvapen, etc).

Förutsatt att inget hindrar dig är det lätt att ta sig mellan områden. **Du kan `förflytta sig till ett angränsande område <#Turordning>`_ utöver din handling så länge inget står ivägen för det.** Om det finns hinder för din förflyttning så krävs en handling för att utföra den. Slå ett tärningsslag för att klättra över väggen, rusa förbi en grupp kultmedlemmar eller hoppa mellan hustaken. Om du misslyckas är du kvar i ursprungsområdet, eller också förflyttade du dig till en kostnad. Du kan använda din handling till att förflytta dig var som helst på kartan - även om spelledaren har rätt att sätta en hög svårighetsnivå om förflyttningen är episk.

Om något inte är riskfyllt eller intressant nog för att kräva ett tärningsslag så är det inget hinder för förflyttningen. Du behöver inte använda en handling för att öppna en olåst därr - det är bara en del av förflyttningen.

Skjuta låter dig attackera från avstånd. Avståndsattackerar kan sikta på fiender i angränsande områden eller kanske längre bort, om områdena har fri sikt. Om det är någon som rotar runt i ett sovrum på övervåningen och runt ett hörn, så kan du inte skjuta det från nedervåningen. Var uppmärksam på hur områdena och situationsaspekterna förhåller sig till varandra när du avgör vad som är möjligt eller inte.

Sitationsaspekter
-----------------

När spelledaren sätter upp scenen så tänk på intressanta och varierande egenskaper i miljön som kan begränsa handlingsutrymmet eller erbjuda möjligheter att ändra på situationen genom att använda dessa miljöegenskaper. Tre till fem sådana egenskaper är fullt tillräckligt. Använd följande kategorier som hjälp:

- **Tonen, stämningen eller väder** - mörker, åska och tjutande vind
- **Hinder för förflyttning** - via stege, indränkt i slem och fylld med rök
- **Skydd och hinder** - fordon, pelare och lårar
- **Faror** - låda med TNT, tunna med olja ohyggliga artefakter som sprakar av elektricitet
- **Användbara saker** - improviserade vapen, statyer eller bokhyllor som kan vältas, dörrar som kan reglas

Alla kan åberopa och betvinga dessa aspekter så kom ihåg dem när du brottar ner den där kultmedlemmen till marken täckt med **Basiskt slem som täcker allt**.

Fler situationsaspekter kan skrivas ner när scenen spelas upp. Om det verkar rimligt att det är **Mörka skuggor** i djupet av katakomberna, skriv ner den när spelare frågor om det finns några skuggor de kan gömma sig i. Andra aspekter kan komma i spel för att karaktärer utför handlingen skapa övertag. Saker som **Eld överallt!** händer inte utan att någon karaktär har utfört någon handling. Vanligtvis.

Fria åberopanden på scenens aspekter?
-------------------------------------

Det är upp till spelledaren om en situationsaspekt som uppstår när en scen sätts upp ger spelarna fria åberopanden (eller till och med för spelledarpersoner). En del av scenens aspekter kan ge en klurig spelare just det övertag som de behöver redan från start - och fria åberopanden kan vara ett starkt incitament för att locka spelarna till att interagera med miljön. Fria åberopanden på scenens aspekter kan också vara en konsekvens på förberedelser gjorda i förväg.

Områdesaspekter
---------------

Vissa `situationsaspekter kan gälla inom specifika områden på kartan <#Andra typer av aspekter>`_, andra inte. Det är helt okej - det kan ge extra krydda, möjligheter och utmaningar i kartan som inte skulle finnas där annars.

Turordning
----------

Vanligtvis är turordningen inte viktig, men vid konflikter och kamp kan det bli viktigt. 


Invoke::
   Åberopande


