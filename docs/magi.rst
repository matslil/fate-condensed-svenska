=================================
Magi för Öde - Kortfattad version
=================================

Denna regelsamling beskriver ett magisystem som är generellt, det kan användas både för klassiska fantasykampanjer såväl som i Star Wars kampanjer för att beskriva Jedi. Dessa regler är tillägg till reglerna **Öde - Kortfattad version**.

Vad är magi?
============

Skillnaden mellan magi och färdigheter är att magi inte är något som personer normalt kan utföra, eller ens kan försöka utföra. Hur man fått förmågan till magin kan skilja sig, en Jedi föds med förmågan, i en fantasykampanj kanske det är en gud som har gett en karaktär förmågan.

Magin utnyttjar den kraft som bygger upp världen och dess befolkning, vilket är varför magin kan göra sådant som vanliga personer inte kan. Att använda magi innebär risker, kanske drog man energi från ett magiskt svärd som gruppen hade när man la sin magi, så att svärdet inte längre är magiskt, eller man kanske orsakade ett fruktansvärt oväder för att man störde balansen när man la sin magi. Ju mäktigare magi desto större potentiella konsekvenser. Detta gäller också när man använder magiska föremål.

En vanlig konsekvens att använda magi är att det är en kostnad. Fördelen för den som använder magi är att det blir mer förutsägbart, och därför mer lämpligt för magi som förväntas användas relativt ofta, nackdelen blir förstås att magin blir en begränsad resurs. Det är avsiktligt, för annars skulle magi fungera under samma förutsättningar som färdigheter och skulle då lika gärna kunna vara en färdighet.

Magi - färdighet och specialförmåga
===================================

Färdigheten **Magi** berättar hur duktig man är på magi, men ger dig inga magiska förmågor. Har man högt på färdigheten Magi, men inga specialförmågor, så innebär det att man har gedigna kunskaper kring magi.

För att kunna väva magi, såsom kasta besvärjelser, utföra Jediförmågor, skapa magiska föremål eller utföra magiska ritualer, så krävs specialförmågor.

Varje specialförmåga motsvarar en besvärjelse, en Jediförmåga, en typ av magi som kan skapas på ett föremål eller viss ritual. Det är upp till beskrivningen av specialförmågan hur specialiserad den är. Den kan vara "Skapa eld", och med den kan man göra allt från att tända ett stearinljus, skapa eldboll, skapa eldsalamander till att tända eld på en hel skog, allt beroende på hur hög **Magi** man har.

Vill man ha det mer specialiserat har man specifika förmågor för varje, t.ex. tända eld på något kan vara en förmåga, skapa eldsalamander en annan och skapa eldbollar en tredje och så vidare.

Magisk inriktning
=================

Vill man ha en karaktär som är bättre på viss magi, men sämre på annan, kan man använda personfakta till detta. Har man personfaktumet **Eld är mitt hem**, så kan det utöver att man bättre motstår effekten av eld genom möjligeten att använda ödespoäng för att få +2 bonus på att motstå eld, så kan man också få möjlighet att använda ödespoäng för att få +2 bonus på eldbesvärjelser, eldmagi i föremål eller ritualer som frammanar eller motstår eld.

Andra exempel kan vara **Demonbörd**, där allt relaterat till demoner ger möjlighet till att använda detta faktum för besvärjelser, ritualer eller annat som har med demoner att göra.

Lyckas
======

Låt säga att spelaren lägger besvärjelsen "Eld" via sin specialförmåga. Han har nivå Hyffsad (+2) på Magi. Han slår sina tärningar och får +1. Detta blir totalt 3 i ansträngning. Men vad betyder det?

Notera först att specialförmågan ger ingen extra bonus. Att specialförmågan ger dig möjlighet till att göra något som ingen annan kan göra, Skapa eld med hjälp av magi, anses som tillräckligt speciellt utan att behöva lägga på bonus på tärningsslaget också.

Som med andra tärningsslag så jämförs ansträngningen med en svårighetsnivå eller motstånd. Om ansträngningen är ett eller mer över svårighetsnivån eller motståndet så har magin effekt, annars inte.

Kostnad
-------

Svårighetsnivån eller motståndet anger hur ansträngande det är att utföra magin. Detta ger en kostnad i form av tillfällig mental skada, lika mycket som svårighetsnivån eller motståndet är.

Om ansträngningen är över svårighetsnivån eller motståndet, kan detta antingen användas till att få bättra magi, eller minska kostnaden. För varje poäng över ansträngningen eller motståndet minskas kostnaden med ett.

Notera dock att anstängningen inte kan minskas till mindre än 1 på detta sätt, eftersom man då inte längre övervinner svårighetsnivån eller motståndet.

Effekt
------

Nedanstående tabell ger lite riktlinjer för svårighetsnivån:

====  ============================
Nivå  Effekt
====  ============================
0     Tända/släcka ett stearinljus, levitera en penna
2     Sätta eld på torr ved, levitera en fylld tekopp
4     Sätta eld på sur ved, levitera en människa
====  ============================

Episk magi eller jordnära
-------------------------

Reglerna ovan är anpassade till ganska jordnära magi. Om man vill ha ett system där magi är mer allmänt tillgänglig och vardagligt, så vill man troligen minska svårighetsgraden. Enklast är att helt enkelt flytta effekttabellen ett eller flera steg, så att det blir lättare att få en effekt.

Magisystem
==========

- Formell magi
- Vild magi
- Runmagi
- Shamanism
- Rituell magi
- Silverristningar

